<!DOCTYPE html>
<html lang="en">

<head>
    <meta charset="UTF-8">
    <link rel="stylesheet" href="style.css">
    <link href="" rel="stylesheet">
    <title>Projekt GIT</title>
</head>

<body>
    <h1>Miłość szczęśliwa</h1>
    <h5>Wisława Szymborska</h5>
    <p>Miłość szczęśliwa. Czy to jest normalne, <br>czy to poważne, czy to pożyteczne — <br>co świat ma z dwojga ludzi, <br> którzy nie widzą świata?</p>
    <p>Wywyższeni ku sobie bez żadnej zasługi, <br> pierwsi lepsi z miliona, ale przekonani, <br> że tak się stać musiało — w nagrodę za co? za nic; <br> swiatło pada znikąd — <br> dlaczego właśnie na tych a nie innych? <br> Czy to obraża sprawiedliwość? Tak. <br> Czy narusza troskliwie piętrzone zasady,<br> strąca ze szczytu morał? Narusza i strąca.</p>
    <p>Spójrzcie na tych szczęśliwych: <br> gdyby się chociaż maskowali trochę, <br> udawali zgnębienie krzepiąc tym przyjaciół! <br> Słuchajcie, jak się śmieją — obraźliwie. <br> Jakim językiem mówią — zrozumiałym na pozór. <br> A te ich ceremonie, ceregiele, <br> wymyślne obowiązki względem siebie —
        <br> wygląda to na zmowę za plecami ludzkości!</p>
    <p>Trudno nawet przewidzieć, do czego by doszło, <br> gdyby ich przykład dał się naśladować. <br> Na co liczyć by mogły religie, poezje, <br> o czym by pamiętano, czego zaniechano, <br> kto by chciał zostać w kręgu.</p>
    <p>Miłość szczęśliwa. Czy to jest konieczne? <br> Takt i rozsądek każą milczeć o niej <br> jak o skandalu z wysokich sfer Życia. <br> Wspaniałe dziatki rodzą się bez jej pomocy. <br> Przenigdy nie zdołałaby zaludnić ziemi, <br> zdarza się przecież rzadko.</p>
    <p>Niech ludzie nie znający miłości szczęśliwej <br> twierdzą, że nigdzie nie ma miłości szczęśliwej. <br> Z tą wiarą lżej im będzie i żyć, i umierać.</p>


</body>

</html>
